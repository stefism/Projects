[
    {
        "title": "First",
        "content": "Ръ̀жево е село в Тракия, в община Калояново, Област Пловдив, България. Селото е в границите на България от 1885 година. Официалното му име до 1878 година е Вържова — име, което се среща по някои австрийски и германски карти и през 20-ти век. Произношението на името в местния тракийски диалект е Ръ̀жово, и съответно името на жителите му — ръ̀жовци. Името Ръжово също е фиксирано в някои карти от началото на 20 век. Правилното изписване на името на селото на латиница е Razhevo.",
        "author": "Author edno"
    },
    {
        "title": "Second",
        "content": "Село Ръжево е разположено на 30 километра северно от Пловдив и на 30 километра южно от Карлово, на левия, нисък бряг на река Стряма, ляв приток на Марица, разделяща Същинска от Сърнена Средна гора. Намира се в центъра на едно от най-равните места в България и при малко по-лошо време, освен тракийските могили, във всички посоки се вижда единствено Тракийската равнина без никакво възвишение. При добро време се вижда Средна гора и Стара планина зад нея.",
        "author": "Dev dve"
    },
    {
        "title": "Third",
        "content": "Климатът в региона е преходноконтинентален, зимата е мека, а лятото сухо и горещо, като температурите често минават 40 °C. Почвата в землището на селото е алувиална. Покрай селото минава така наречената Майорска река — напоителен канал, отклонен от река Стряма.",
        "author": "Tozi tralala"
    }
]